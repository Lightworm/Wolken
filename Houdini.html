<!doctype html>
<html>
  <head>
    <title>Houdini</title>
  </head>
  <body>
    <h1>Houdini</h1>    
    <h2>2019/2020 eigen project (het idee)</h2>
    <p>Ik wil het hele jaar lang Houdini als project doen.
    </p>
    <h3>Wat het is</h3>
    <p>Houdini lijkt een beetje op blender, maar is fijner om mee te werken en is meer gericht op vfx.
      <br>Vfx is animaties maken in bewegend beeld op de computer. Het inktvishoofd van Davy Jones is er
      <br>bijvoorbeeld mee gemaakt.
    <h3>Waarom ik het wil doen</h3>
    <p>Het is een van de programma's waarmee je leert werken bij de opleiding voor vfx artist op de filmacademie,
      <br>wat ik wil gaan doen. Ik heb in de derde klas iemand geïnterviewd die is afgestudeerd aan de filmacademie
      <br>in de richting vfx. Die noemde onder andere ook dat Houdini een moeilijker en meer technisch programma was
      <br>waarmee ze had gewerkt, dus dat wilde ik natuurlijk meteen proberen.
    </p>
    <p>Voor de opleiding voor vfx artist op de filmacademie is het moeilijk erin te komen en moet je een
      <br>portfolio inleveren. Ik wil in Houdini een deel van mijn portfolio maken, maar moet nog leren in Houdini
      <br>te werken. Ik heb al een paar tutorials gedaan, maar dat stopte toen school weer begon. Als ik bij
      <br>ICT in de wolken Houdini kan doen, heb ik meer tijd om eraan te werken en schiet ik dus veel sneller op.
      <br>Als ik dit een jaar lang doe, heb ik ook meer de kans er goed in te worden.
    </p>
    <p>Ik wil vfx doen, omdat ik al sinds ik klein ben grote fan ben van films en dan vooral de behind the scenes.
      <br>Ik zag dan vaak ook vfx voorbij komen en vond dat echt heel cool. Ook wil ik graag software met creatief
      <br>combineren, dus dit is voor mij de perfecte combinatie. Daarnaast kan je met films veel veranderen
      <br>voor mensen en vfx geeft ook veel extra mogelijkheden in films en ik wil dat graag kunnen doen.
    </p>
    <h3>Wat ik wil gaan doen</h3>
    <p>Ik wil dus Houdini het hele jaar doen, maar ik ben wel van plan voor elk blok apart een doel stellen
      <br>dat ik aan het einde minimaal wil kunnen. Met dat doel kan ik dan ook zelf maken (dus niet van een tutorial)
      <br>als een soort test daarvan (hierop kunnen jullie dan een cijfer geven). Ik stel dus ook steeds hogere doelen
      <br>en maak dan ook steeds moeilijkere opdrachten. Ik ga waarschijnlijk ook een doel stellen voor het einde
      <br>van het hele jaar. Ik vind het nu wel moeilijk te schatten hoe snel alles gaat en wat ik wanneer ongeveer
      <br>zal kunnen maken. Ook voor het doel van een blok weet ik nog niet wat ik precies voor mezelf wil stellen.
      <br>Als ik een doel al eerder heb behaald en daar iets bij heb gemaakt, ga ik natuurlijk gewoon weer door
      <br>met nieuwe dingen leren. Ik ben namelijk heel erg gemotiveerd voor Houdini. (Ik wil er immers ook
      <br>een opleiding mee doen later)
    </p>
    <h4>Doelen</h4>
    <p>Ik heb wel al dingen die ik graag zou willen kunnen in Houdini, maar ik weet niet of dit haalbaar is in
      <br>een jaar en hoe lang het duurt om te leren:
    </p>
      <ul>
        <li>Animaties maken en dat in videobeelden plaatsen (en dat het er een beetje goed uitziet)</li>
        <li>Zelf dieren ontwerpen en dat dan maken in Houdini, met beweging en alles (en als ik het kan
          <br>natuurlijk in videobeelden plaatsen) </li>
        <li>Met steden doen wat bijvoorbeeld in Divergent is gedaan met Chicago. Daar hebben ze de steden
          <br>vervallen en kapot gemaakt en in de straten alle telefoon- en elektriciteitslijnen, stoplichten, asfalt
          <br>en markeringen op de weg weggehaald. Dit slaat eigenlijk ook wel terug op het eerste doel.</li>
      </ul>
    <p>Uiteindelijk wil ik in films vfx kunnen maken, daarmee films meer mogelijkheden kunnen geven en betere verhalen
      <br>kunnen vertellen. Door dat soort films te kunnen maken, kunnen andere mensen weer geïnspireerd worden en kan
      <br>ik bijdragen aan een betere wereld.
    </p>
    <h3>Begeleiding</h3>
    <p>Er hoeft geen extra begeleiding geregeld te worden. Ik heb zelf al rondgekeken en er zijn heel veel tutorials
      <br>en uitleg te vinden op het internet. Wat ik zou willen dat jullie doen bij dit project is eigenlijk vooral
      <br>meedenken over mijn doelen, vooral als je verstand hebt van dit soort programma's en weet hoe ik dit
      <br>het beste kan leren. Ook wil ik weten of jullie misschien ideeën hebben over hoe ik het beste mijn portfolio
      <br>zou kunnen maken.
    </p>
  <h3>Wat verder nog</h3>
  <p>Ik begrijp natuurlijk dat ik verschillende dingen zou moeten doen voor ICT in de wolken, maar dit is wel
      <br>echt iets waar ik het meest gemotiveerd voor ben. Zo heb ik ook vorig jaar twee projecten gedaan die hier
      <br>aan doen denken (unity en blender). Als er nog bepaalde eisen zijn waar ik aan moet voldoen die ik hiermee
      <br>niet haal, vind ik het natuurlijk niet erg om naast dit project nog een paar extra modules te doen.
  </p>
</body>
</html>
